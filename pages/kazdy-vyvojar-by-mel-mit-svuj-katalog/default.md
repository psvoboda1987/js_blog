---
title: 'Každý vývojář by měl mít svůj katalog'
---

Jedna z nejhorších chyb při programování je programování náhodou, styl copy paste a vědomé opakování chyb z lenosti.
### Programování náhodou
Je velmi nevhodná praktika, kdy programátor naivně nebo úmyslně pustí do produkce kód, protože "jednou fungoval". Správné testování ale není o tom, že kód jednou uspěl a podruhé už třeba ne. Kód musí obstát vždycky a to opakovaně. Jedno spuštění testu navíc nezahrne dostatek podmínek a různých situací, které v aplikaci mohou nastat.
### Programování stylem copy paste
Pokud máte svůj katalog, tak copy paste je záchrana, protože nemusíte hotové řešení vymýšlet znovu. A zároveň neporušujete zásadu, že kód nepouštíte do produkce bez ozkoušení nebo dokonce z neznámého zdroje. Proto by měl mít každý vývojář svůj archiv. Katalog, odkud může brát funkční a ověřené řešení na určitou problematiku.
### Vědomé opakování chyb z lenosti
Je naopak udržování si chybného kusu kódu, protože například vím, že kód je použit na více projektech. A jeho náprava by tak vyžadovala přepsání na více místech a řadu testování. Pokud ale tento technický dluh budu před sebou stále tlačit vpřed a ještě ho zvětšovat, bude to čím dál náročnější opravit.