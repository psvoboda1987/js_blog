## Jak na uvolnění očí při práci s PC

Pro optimální fungování očí je důležité především často mrkat. A nepodlehnout tak syndromu suchého oka, kdy podvědomě člověk zapomene mrkat dostatečně často při práci na PC.
<br>
Aby si oči odpočinuly, potřebují alespoň několikrát za hodinu přeostři na delší vzdálenost. Dobrá pomůcka je 20-20-20. Každých 20 minut se podívám na vzdálenost 20 stop (cca 6 m) po dobu 20 vteřin. Zároveň to lze kombinovat se vstáním ze židle a prokrvení dolní části těla. Stačí si zapamatovat, že při pohledu na hodiny např. vždy v 20, 40 a v celou vstanu na 20 vteřin a uvolním si oči. Například se podívám na konec místnosti nebo z okna.
<br>
Je to vhodné i pro ty z vás, kteří používáte nějaký organizační nástroj na práci v intervalech. Pak si můžete zafixovat, že po skončení intervalu následuje ono uvolnění. Nebo můžete dojít k oknu a na oněch 20 vteřin pořádně vyvětrat.
<br>
Další možností je změna pozorovací vzdálenosti. Jedna z možností, které se nabízí je zároveň dobrá pro vaše záda. Stačí si na chvíli sednout a kroužit páteří, procvičit ji, rozhýbat a tím oddalovat a přibližovat oči od obrazovky.
<br>
Cvičit se dá i aktivněji. Očima můžete pomalu nebo rychleji kmitat zleva doprava, zhora dolů, diagonálně či kroužit na obě strany. Rozsah nebo úhel přitom můžete měnit.
<br>
Výborná věc je pořídit si na pracoviště karimatku a na minutu si alespoň jednou za hodinu lehnout na záda. Uvolníte tím páteř a na minutu můžete zavřít oči, nechat je opravdu odpočívat celou minutu bez zatížení. Navíc se při tom můžete skvěle uklidnit, vydýchat. Možná si při tom vzpomenete na něco, co jste chtěli udělat nebo dostane dobrý nápad.
