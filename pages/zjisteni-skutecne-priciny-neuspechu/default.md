## Zjištění skutečné příčiny neúspěchu

Jednou z technik, jak přijít na jádro problému se kterou jsem se v životě setkal je **"Why five"**
<br>
V čem spočívá a proč je dobrá?
<br>
Určitě jste slyšeli něco o zjištění skutečné příčiny. Často to řeší technici, když bez zjevného důvodu selže součástka, u které to nikdo nečekal.
<br>
Také to řeší doktoři, protože stejně jako automobil spolu souvisí hlavní ústrojí v lidském těle. Dá se to pozorovat a zjistit z různých úhlů.
<br>
Když je například při nastartování auta vidět modrý dým, je to indikátor toho, že auto spotřebovává olej a motor špatně těsní. Podobně může doktor poznat ledvinové kameny jako malá zrnka v lidské moči.
<br>
Technika se používá hojně v automobilce Toyota, která má jedny z nejlepších výsledků ohledně spolehlivosti jimi vyráběných automobilů. Jejich zkušenosti ukázaly, že když se 5 x za sebou zeptáte proč, doberete se ve většině případů ke skutečné příčině problému.
<br>
Příklad z wikipedie:
1. otázka: Tati, proč to auto nejede?
    odpověď: Protože nemá benzín.
2. otázka: A proč nemá benzín?
    odpověď: Protože jsem ho zapomněl koupit.
3. otázka: A proč jsi ho zapomněl koupit?
    odpověď : Protože jsem nevěděl, že nám dochází.
4. otázka: A proč jsi nevěděl že nám dochází?
    odpověď: Protože je tma a nevidím na palivoměr.
5. otázka: A proč nevidíš na palivoměr?
    odpověď: Protože jsem nevyměnil prasklou osvětlovací žárovku v přístrojové desce.
