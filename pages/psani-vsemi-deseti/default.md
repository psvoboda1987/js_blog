## Psaní všemi deseti + aplikace

Ti z vás, kdo se to učili na škole to už máte za sebou. Ti z vás, kdo se to chcete naučit nebo se v tom právě zdokonalujete jste si pravděpodobně vygooglili jak na to.

Standartní postup vyučuje psaní jednotlivých písmen střídavě levou a pravou rukou. Existují i relativně zábavné hry, kde s zvládnutým levelem přidáváte další klávesy. Většina z nich je ale zdarma jen po určitou míru (počet kláves).
Já jsem ale přišel na to, že nejlepší způsob pro mne je psát reálná slova nebo věty. A to nejlépe české. Žádné vyťukávání znaků jfjf kdkd lsls ůaůaůa jako datel. Ke cvičení se dá využít jakýkoliv text - slohová práce, psaní deníčku, články na blog i chatování online. Můj bývalý kolega měl (zlo)zvyk při psaní a programování střídat jazykové sady. Programoval na anglické klávesnici a psal na české. Vždy to Alt + Shift přehodil tam nebo zpět. Chyby dělal v obou verzích a to hlavně protože zapomněl včas správně přepnout. Doporučuji tedy naučit se programovat i psát v jednom jazyku, byť to může být v něčem o trochu méně příjemné. Nic těžkého na tom není.

Vyrobil jsem si hru, kde mi náhodně naskakují slova, která potřebuji opsat, abych získal další čas navíc. Zásobník má asi 600 slov a můžu si vybrat 3 obtížnosti, které přidají 3, 5 nebo 7 vteřin navíc.
Je to velmi dobrý způsob, jak si jednak změřit jak jsem rychlý a přesný nebo se po ránu na minutku dvě rozcvičit. Slova jsou v angličtině, což sice neprocvičuje psaní celé české abecedy. Ale zase si připomenu, jak se některá slova píší.

Zde je [odkaz](http://aplikace.svobodaweb.cz/app/game_typing_words)

Zde je [repozitoř](https://github.com/psvoboda1987/game_typing_words)
