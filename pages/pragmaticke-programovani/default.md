---
title: 'Pragmatické programování'
---

### Co je to pragmatika?
Je to praktikování řeči (výroků), která nejen něco říká, ale také má nějaký cíl.
<br>
**Pragmatický způsob** je tedy takový přístup, kde se zaměřujeme na to, jestli se naše myšlenky a domněnky osvědčily a jestli jsou pravdivé a prospěšné.
<br>

**Do pragmatického programování patří zejména:**
* Nabízej řešení nebo alternativy, ne výmluvy.
<br>
Říct, že něco nejde je snadné, ale většinou nepravdivé. Je vhodnější popsat, co vyrobit lze (co vyrobit umím).
* Opravuj chyby, kterých si všimneš
<br>
Doma bys také nenechalirozbité okno nebo dveře měsíc bez opravy.
* Při řešení detailů nezapomeň na cíl
<br>
Detaily jsou na nic, pokud nefunguje celek.
* Zůstaň konkrétní
<br>
Je fajn, že hoši ve Facebooku a Googlu vymysleli nový framework nebo metodiku. Pokud přijde nová technologie, stojí za prozkoumání, protože nemá smysl vymýšlet trakař po padesátéosmé. Nemusí to ale znamenat, že hned zahodím to, co používám, když to funguje a vyhovuje konkrétním podmínkám.
* Rozhodnutí a informace nemusí být finální
<br>
Projekt a jeho priority se průběžně vyvíjejí a mění. Spíš než jako vytesané do kamenu si to představ, že je to vyryté v písku na pláži a jednou přijde něco, co to odnese pryč.
* Pokud nemáš k dispozici fakta pracuj s odhadem
<br>
Svůj odhad si ale zapiš, otestuj a před vydáním proveď potřebné korekce. Počítej s tím, že odhad není spolehlivý.
* Počítej s nedokonalostí
<br>
Dokonalý software neexistuje. I perfektní kód může být rozbit špatnými vstupními informacemi. Raději se zaměř na ověření a ošetření vstupních informací a upozorni uživatele na ně.
* Dokumentuj
<br>
Nejen vývoj aplikace, ale i počáteční požadavky, aby se dalo snadno prokázat, že kód dělá to, co dělat má. Ani víc, ani méně.
* Odděl proces modelování dat od způsobu jejich zobrazení
<br>
To, jaká data jsou potřeba se nemění tak často, jako to, jak si je uživatel přeje zobrazit.
* Testuj vše, co naprogramuješ a to pořádně
<br>
Nenechávej uživatele, aby hledali chyby za tebe.
* Mysli jako uživatel
<br>
Nejlépe se uživatelské potřeby dovíš, když uživatele uvidíš přímo v akci.
* Používej skripty místo ručně psaných příkazů
<br>
Jedině tak se budeš moci zpětně podívat, co jsi onehdy dělal. A budeš moci zopakovat stejný proces stejným způsobem. Toto platí zejména pro testování.
* Svou práci podepiš a nes zodpovědnost za to, co jsi vytvořil
<br>
Pokud však někdo používá tvůj kód nebo aplikaci na něco jiného, než pro co byly strořeny, je to na něm.