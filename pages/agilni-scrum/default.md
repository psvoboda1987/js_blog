---
title: 'Agilní scrum'
---

Některé metody, které se používají při řízení projektů můžete aplikovat i v malých osobních projektech. A nemusíte být zrovna součástí nějakého týmu.
## Včasné a průběžné dodávání verzí
I malý projekt má určité kroky. A ty se dají rozepsat na jednotlivé celky nebo úkony. Řekněte si třeba, že 1x týdně uděláte vydání (deploy), které bude vždy lepší než to předchozí a zároveň bude o krok blíž ke konečnému cíli.
## Testování demoverzí
Zapiště si zpětnou vazbu, ať už k vašemu testování, automatizovanému testování nebo výsledky někoho dalšího, kdo dostal vydanou verzi do ruky k ozkoušení.
## Sledování pokroku a měření času
Jestli použijete kartičkový systém jako je Trello nebo Todo list je jedno. Důležité je mít seznam toho, co je potřeba udělat a měřit čas, který jste na tom strávili a zároveň tak získali přibližnou informaci o tom, jak dlouho vám to ještě bude trvat. Výsledky si můžete zobrazit v tabulce, grafu nebo číslech. Ať už používáte systém spalování nebo budování, uvidíte, jak se vám proces daří řídit.
## Každý sprint má svoji review
Sepiště si, co se podařilo, co šlo snadno a kde naopak byly problémy. Uložte si abstraktní řešení i konkrétní příklady do archivu a zapiště si tipy a poznámky, jak se vám podařilo problémy, které jste po cestě potkali vyřešit. Příště už budete mít kam sáhnout a odkud čerpat.
## Udělejte si čas na refactoring
Věci, které se dělají více než jednou je vhodné zabalit do obecné funkce a spustit tam, kde je potřeba.
## Pravidelná komunikace se zákazníkem
Předejte upřímné informace o tom, jak se vám daří. Co je hotovo, co chybí a co bude příště. Promluvte si o požadavcích na příští sprint. A postupně si odškrtávejte části, kde je zákazník spokojený se současným stavem. I kdyby měl být projekt neziskový, první lidé, kteří budou vaši aplikaci testovat nebo používat by měli dát čerstvou zpětnou vazbu.
## Nechte si menší rezervu
Jak v každém dni tak v celém projektu. Plánujte si cca 80% pracovního času. Nechte si rezervu právě kvůli dodatečnému testování, odpočinku, řešení problémů, vyhledávání informací a dodatečném vzdělávání se. Odevzdávat práci na poslední chvíli znamená risk. Nejde o to, kolik chyb máte v aplikaci, ale o to, kolik jich stihnete odladit předtím, než ji předáte zákazníkovi. Jde o jeho dojem.
## Logujte chyby
A veďte si záznamy o tom kdy a jak byly vyřešeny. Zkontrolujte si, jestli se objevily znovu.
## Vždy se ujistěte, že dobře chápete zadání
Nejefektivnější managementová metoda je eliminace zbytečné práce. Navíc je důležité chápat kontext aplikace, např. pro koho ji vyrábíte a jak se s ní bude nakládat. Často totiž dostanete požadavek udělej tohle, ale když se zeptáte proč to po vás zadavatel chce, řekne důvod, který s požadavkem téměř nesouvisí. Je proto důležité zpracovávat úkoly způsobem, který zajistí, že to, co naprogramujete vyřeší opravdovou potřebu, ne jen větu v Todo listu.