## Co si rozmyslet před pořízením webu

Chcete mít webové stránky? Pak je tu řada otázek, na které byste měli mít jasné odpovědi. Ušetříte se tak nepříjemností jako jsou nepřiměřená očekávání (zejména termíny kdy budou stránky hotové a kdy přinesou první úspěchy).

### Co je určitě dobré vědět, než se do něčeho takového pustíte?
* K čemu mají stránky sloužit? Jaké máte očekávání? <br>(např. prezentace vaší firmy / nabídka služby / prodej produktů)
* Jaké jsou vaše osobní cíle? Co o vás mají stránky prozradit? <br>(např. ukázat reference a galerie z uskutečněných zakázek a získat si tak důvěru u nových zákazníků)
* Váš finanční limit (např. 10 000 za hotový web a 5 000 na reklamu do začátku)
* Datum uvedení do provozu
* Potřebujete i překlad do cizího jazyku?
* Bude se obsah stránek často měnit?
* Chcete-li přidávat další obsah, kdo to bude dělat? Vy, někdo z vaší firmy, agentura...
* Chcete sbírat kontakty a rozesílat zájemcům pravidelné mailové zprávy?
* Máte připravené informace, které chcete na webu zobrazit nebo potřebujete aby to někdo pro vás sepsal?
* Máte přibližnou představu jak by měl web vypadat, jak by měl být rozčleněn<br>(nebo alespoň referenci na web, který je vám v tomto směru sympatický)

Všechny tyto a některé další faktory ovlivní, jak dlouho se bude web navrhovat, vyvíjet, konfigurovat, testovat a ladit. A podle toho bude vypadat i jeho cena.
Známé pořekadlo tvrdí: "**_Štěstí přeje připraveným._**"
