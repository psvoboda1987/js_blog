## Moderní vývoj - KISS

Tento akronym o tom, jak je důležitá jednoduchost, jste možná v nějaké formě již potkali. Původně s ním údajně přišel Kelly Johnson, letecký konstruktér.
<br>
V různých verzích zní:
> Keep it small and simple
<br>
> Keep it short and simple
<br>
> Keep it simple and straightforward

Jednoduchosti se drží nejen vizuální design, ale i principy v programování. Například **funkční** styl programování, kde se využívá krátkých, jednoduchých funkcí, které dělají 1 věc, ale dělají ji dobře. Dobře napsané funkce se pak dají řetězit a výsledek bude stále relativně rychlý a spolehlivý proces. Na podobném principu je založen i OS Linux v celkově **Unixové systémy**.
<br>
**Minimalizmus** je v jedné či druhé formě globálně uznávaný styl. Řada kapacit tvrdí a tvrdila to samé:
<br>
> _Colin Chapman_ [Lotus Cars] - zjednoduš a pak odlehči
<br>
> _Albert Einstein_ [vědec] - dělej vše tak jednoduše, jak to jde
<br>
> _Mies Van Der Rohe_ [architekt] - méně je více
<br>
> _Antoine de Saint Exupéry_ [básník] - dokonalost není tam, kde se nedá nic přidat, ale spíš tam, kde nejde nic odebrat
<br>
> _Ockhamova břitva_ - nejjednodušší řešení bývá často to správné.
