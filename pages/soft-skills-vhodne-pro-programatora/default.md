---
Soft skills vhodné pro programátora
---

Zákazník, který si objedná aplikaci, web nebo službu nevidí kód, který píšu ani kvalitu řešení, které jsem vymyslel a zrealizoval. Nepozná, jestli je napsaný čistě, srozumitelně a má li tedy dobré základy pro případné rozšiřování. Zákazník pozná pouze to, jak aplikace nebo web vypadá, jestli funguje a jak rychle. V druhé vlně si může poslechnout zpětnou vazbu uživatelů. Zákazník ocení hlavně ekonomický přínos a viditelné výsledky.

## Co zákazník potřebuje
* snížení nákladů ať už personálních nebo technických
* zvýšení obratu a řešení, které množství objednávek a dat ustojí
* spokojené uživatele, kteří se vracejí

## Programátor musí
* zajistit co největší přínos za co nejmenší náklady
* vyřešit problém, nejčastěji technického charakteru

## Programátor potřebuje
* informace o fungování firmy
* informace od koncového uživatele
* komplexní kontext (kdo co dělá, proč, jak a jak často)

## Jak se vyhnout nedorozumění
* po každém jednání sepsat srozumitelné shrnutí (kdo, co, do kdy)
* popsat každý odhad ceny (co je v ceně)
* zákazník buď odsouhlasí, upraví nebo se projedná znovu
* domýšlet detaily (chybové stavy, postup a datový tok, formuláře, datová struktura, vyhodnocování, testování)
* začít se skicou nebo drátěným modelem pro lepší představivost

Na základě dostatečného množství pravdivých informací z analýzy lze přemýšlet o řešení. Výsledné řešení může o krok překonat původní očekávání. Například vyšší mírou automatizace, nižším časem stráveným obsluhou, větším množstvím užitečných funkcí. Ale také se může ukázat, že v daných podmínkách není řešení pomocí software vhodné a efektivní nebo finančně rentabilní.

## Jak vyhodnotit projekt
* je očekávání zákazníka realistické?
* jaké změny budou pro dosažení požadovaných výsledků potřeba?
* je cena vyplývající z odhadnuté časové náročnosti přijatelná?
* lze vyřešit problém ještě efektivněji a zabít tak více než jednu mouchu jednou ranou?
* rozdělit na fáze - analýza, vývoj, testing, refactoring

## Zásady pro oboustrannou spokojenost
* dodržovat termíny
* průběžně se informovat a předávat si zpětnou vazbu
* automatizovat testy na komplikované a kritické části aplikace
* rychle opravovat nedostatky zjištěné uživateli

Oboustranná spokojenost vede k lepším výsledkům, budování vzájemné důvěry, snazší a efektivnější komunikaci v budoucnu. Shánění nového zákazníka i programátora na každý nový projekt stojí víc peněz, času a úsilí než vybudování a udržování současného pracovního vztahu.