#Rozhodování priorit formou MoSCoW

Také jste někdy stáli před rozhodnutím, kdy jste si potřebovali vyjasnit priority? Jak jste je rozřadili? Vysoké, střední, nízké...hned teď, co nejdříve, později. I takové je možné kategorizování.
<br>
Pokud jde o čas nebo o peníze, je správné určení priorit klíčové. Lidé používající Agile metody vývoje si vymysleli jiné, verbálnější pojmenování priorit. A vznikla tak zkratka MoSCoW.
<br>
Jednotlivá zvýrazněná písmena znamenají:
<br>
* must have
* should have
* could have
* won´t have

Jak rozpoznat, co dát do které kategorie?
<br>
* Pokud to bez toho nejde, pak to tam být musí
* To ostatní, o čem nepochybujeme, by tam mělo být a na řadu to ve vývoji přijde hned po tom, co tam být musí
* Pokud si něčím nejsme jistí, necháme si to na později a rozhodneme, až bude více informací nebo necháme uživatele, ať si to odhlasují
* Pokud o něčem naopak víme, že je to slepá ulička, nebo se nám vývoj prvku nevyplatí, řekneme si, že pokud se situace nezmění, nebudeme se tím zabývat

Výsledkem je celkem jasný postup, který nám dává jednoduše a srozumitelně najevo, čím se zabývat teď a čím až potom. Pro dosažení efektivity je zároveň důležité vědět, na co časem neplýtvat.